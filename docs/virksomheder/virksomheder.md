---
layout: default
title: Virksomheder
nav_order: 3
permalink: /docs/virksomheder
---

# Virksomheder
{: .no_toc }


Søg efter virksomheder. Opret aktiviteter, ordrer, og kontaktpersoner
{: .fs-6 .fw-300 }

## Oversigt
{: .no_toc .text-delta }

1. TOC
{:toc}

---

## Visning på kort

Virksomheder i Virego er enten røde, gule eller grønne. Farverne har forskellig betydning alt efter om det er på en virksomhedsudsøgning, aktivitetslisten eller på listen over jobordrer. Ved virksomhedsudsøgning på kortet og på listevisning betyder farverne: 

<span class="d-inline-block p-2 mr-1 v-align-middle bg-green-000"></span>Grøn: Seneste kontakt indenfor 3 måneder

<span class="d-inline-block p-2 mr-1 v-align-middle bg-yellow-000"></span>Gul: 3 måneder eller mere siden seneste kontakt

<span class="d-inline-block p-2 mr-1 v-align-middle bg-red-000"></span>Rød: 12 måneder eller mere siden seneste kontakt. Den røde farve repræsenterer samtidig de virksomheder, du og dine kolleger aldrig har været i kontakt med

Din søgning i Virego afhænger altid af, hvor du er placeret og hvor meget du er zoom'et ind.

## Visning på liste

## Søg med fritekst

Åbn fritekstsøgning ved at klikke på ikonet forstørrelsesglas i venstre hjørne.

![Søgeknap](/virego-guide/assets/virksomheder/soegeknap.png "Søgeknap")

Du kan søge efter:

- Virksomhedsnavn
- Adresse 
- CVR-nummer
- P-nummer
- Postnummer
- By
- Kommune
- Brancher 
- Branchekoder 
- Ord i notefeltet på virksomheden 

I fritekstfeltet hjælper søgemaskinen dig på vej med de fem bedste forslag, til dét du søger. Søgemaskinen søger i alle ovenstående kategorier, når du skriver et ord. Eksempelvis ‘Rødekro’. Her vil søgemaskinen finde:

- Virksomheder, som enten hedder noget med Rødekro
- Virksomheder, der ligger på en adresse, der hedder noget med Rødekro
- Virksomheder, der ligger i en by, der hedder som med Rødekro 
- Mv. 

Ønsker du at isolere din søgning til byen Rødekro, skriver du by:rødekro. Ønsker du at isolere din søgning kun med adresser, der hedder noget med Rødekro, skriver du adresse:rødekro. Det samme gælder postnummer. Du kan kombinere din søgning med virksomhedsnavn og en isoleret by ex: netto by:rødekro. 

Du kan nemt slette din fritekstsøgning, ved at trykke på krydset i højre hjørne. Du lukker søgefeltet, ved igen at trykke på forstørrelsesglasset. 

## Brug filteret

Åben filtersøgning ved at klikke på ikonet tragten i venstre hjørne. 

![Filter](/virego-guide/assets/virksomheder/filter.png "Filter")

I filtret kan du lave en kombineret søgning, som snævrer din søgning ind til en overskuelig liste af relevante virksomheder. Du kan søge efter følgende kriterier: 

- Ansvarlig konsulent: Virksomheder du eller din kollega er ansvarlig for 
- Favoritter: Virksomheder du har givet en favoritstjerne. Favoritstjernen er personlig og ikke synlig for dine kolleger 
Mdr. siden seneste aktivitet: Hvornår du eller dine kolleger seneste har været i kontakt med virksomheden
- Antal medarbejdere: Virksomhedens størrelse beregnet på antal medarbejdere. Vi trækker oplysningerne via FVDB, som henter deres oplysninger via e-indkomst 
- Tags: Virksomheds-tags, som er de grupperinger, I selv placerer virksomhederne i med skræddersyede markeringer 
- Branche
- Kommune

Du klikker filtret fra, ved at klikke på krydset i filterboksens højre hjørne. Du kan nu se på skærmens højre hjørne, hvor mange virksomheder der er fundet. Du kan tilgå virksomhederne på kortet eller lave en listevisning. 

### Nulstil eller fasthold filter
Nederst i filterboksen kan du fastholde dit filter, nulstille til fastholdt filter eller nulstille filtret helt. Du lukker filterboksen ved at trykke på krydset i boksens højre hjørne. 

## REJSETIDSFILTER

REJSETIDSFILTER aktiveres når din søgning er nede på maximalt 10.000 resultater. 
Du kan udsøge enten virksomheder eller jobordrer, der ligger indenfor den specifikke rejsetid, borgeren kan bevæge sig fra sin adresse. Du klikker på ikonet uret, som er placeret i venstre hjørne ved siden af fritekstsøgning. Du udfylder felterne og klikker på ANVEND.

Du skal indtaste følgende oplysninger: 

- Transportmiddel: Hvilket transportmiddel skal borgeren benytte
- Indtast adresse: Fra hvilken adresse skal borgeren begynde sin rejse 
- Rejsetid: Hvor mange minutter må borgerens rejsetid være – 30 min., 60., eller 90 min.
- Ankomst: Du kan benytte ankomsttidspunkt, når borgeren skal bruge offentlig transport, da denne beregning udføres i Rejseplan.dk 

Du lukker REJSETIDSFILTER ved at klikke på ikonet uret igen.

Du stopper din søgning i REJSETIDSFILTER ved at rykke på landkortet. Du kan derefter lave en ny søgning eller lukke REJSETIDSFILTER. 


[![Rejsetidsfilter søg efter virksomheder](/virego-guide/assets/video-billeder/Rejsetidsfilter%20-%20Søg%20efter%20virksomheder.jpg)](https://vimeo.com/456081599 "rejsetidsfilter søg efter virksomheder")s

## Print lister

Du kan printe dine virksomhedsudsøgninger, aktiviteter, jobordrer og kontaktpersoner. Du klikker på ikonet download i højre hjørne. Download knappen genererer en Excel fil, som du evt. kan arbejde videre med selv. Se download knappens placering på billedet ovenfor. 

## Information om virksomheden

Du kan ”komme ind” på de virksomheder du har udsøgt enten via kortet eller via listevisningen.

### Fra kortet
Når du har lavet en søgning, og du vil ind på virksomheden via kortet, kan du gøre ét af to følgende muligheder:

1. Klik på en cirkel med maksimalt 10 virksomheder i. Der kommer en liste over de udsøgte virksomheder op i en lille boks, hvor du kan klikke ind på virksomheden.

![Liste fra cirkel](/virego-guide/assets/virksomheder/liste_fra_cluster.jpg "Liste fra cirkel")

1. Når du zoomer helt ind på landkortet vil de enkelte virksomheder placerer sig i små dots. Èn dot pr. virksomhed. Når du klikker på en dot kommer, der en lille boks frem, som bl.a. giver dig mulighed for at gå direkte ind på virksomheden. 

![Infoboks](/virego-guide/assets/virksomheder/alert_boks.png "Infoboks")

Info: Klik på info og kom direkte ind på virksomheden 

Tilføj aktivitet: Klik hér og opret en aktivitet på virksomheden direkte 

Tilføj ordre: Klik hér og opret en ordre på virksomheden direkte 

Tilføj til favoritter: Klik hér og tilføj virksomheden til dine personlige favoritter

Luk: Luk infoboksen ved at klikke på ‘Luk’

### Fra listen

Når du har lavet din virksomhedssøgning kan du gå fra kortet til listevisningen ved at klikke på ikonet punktopstilling i venstre hjørne. Du får listen af dine resultater og kan klikke direkte ind på virksomheden fra listen. 

![Liste](/virego-guide/assets/virksomheder/liste.png "Liste")

## Info om en virksomhed

![Virksomhedsinfo](/virego-guide/assets/virksomheder/companydetail1.png "Virksomhedsinfo")

![Virksomhedsinfo](/virego-guide/assets/virksomheder/companydetail2.png "Virksomhedsinfo")

## Favoritstjernen

Du kan gemme virksomheden som favorit, ved at klikke på stjernen. Stjernen er placeret lige under virksomhedens navn og adresse ved siden af Vitas knappen. Favoritstjernen er din personlige markering, som ikke er synlig for dine kolleger. Favoritstjernen fjernes, ved igen at klikke på stjernen. 
Favoritstjernen er også tilgængelig ifm. aktiviteter, jobordrer og kontaktpersoner. 

## Vitas

Du kan åbne Vitas direkte fra Virego. Du klikker på ikonet Vitas. Virksomhedens oplysninger vil automatisk komme med på Vitas blanketten. 
[![Introduktion til virksomhedsindformation favoritstjerne og vitasknap](/virego-guide/assets/video-billeder/Introduktion%20til%20virksomhedsinformation%20-%20Favoritstjerne%20og%20Vitasknap.jpg)](hhttps://vimeo.com/456081514 "Introduktion til virksomhedsindformation favoritstjerne og vitasknap")

## Virksomheds-tags

Du kan sætte et såkaldt tag på virksomheden, som placerer den enkelte virksomhed i den ønskede tag gruppe. Det betyder, at du kan søge efter virksomheden nemt, når du søger med tags i filtersøgningen. Tags er dynamiske og skræddersyes til jer. Eksempler på 

##### virksomheds-tags: 

- Kampagner 
- Industrivirksomheder 2020
- Bygge & anlæg 2020
- Samarbejdsaftaler 
- Virksomhedscenter
- Partnerskabsaftaler 
- Virksomheden er god til skånehensyn

## Samarbejdsfeltet

I samarbejdsfeltet kan du se det samlede antal af praktikker, løntilskud, småjob og fleksjob på virksomheden. Etableret af jer eller et andet jobcenter. Samt slutdatoen på forløbet.  

## Notefeltet

I Virego er der få fritekstfelter for at nedbringe skrivebyrden. Notefeltet er et fritekstfelt, hvor du kan skrive en note til dig og dine kolleger. Notér gerne dato for hvornår noten er skrevet. Husk ikke at notere person- eller personfølsomme oplysninger i notefeltet. 
