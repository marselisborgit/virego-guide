---
layout: default
title: Ordrer
nav_order: 6
permalink: /docs/ordrer
---

# Ordrer
{: .no_toc }

Når du står på ‘Ordrer’, får du den samlede liste over aktive ordrer – både de interne og dem, som er delt med JobAG. Her kan du knytte dine kandidater til en ordre, og videreformidle cv’er direkte til arbejdsgiver. 
{: .fs-6 .fw-300 }

## Oversigt
{: .no_toc .text-delta }

1. TOC
{:toc}

---

## Opret en ordre

Du kan oprette en ordre direkte uden at finde virksomheden først. Du klikker på ikonet + i venstre hjørne. Du udfylder felterne og trykker gem i venstre hjørne.

##### Deadline

Deadline er datoen for, hvornår du som tovholder senest ønsker at modtage relevante kandidater til ordren. 

##### Kontaktperson 

Kontaktperson er kontaktpersonen fra virksomheden. Det er obligatorisk, at der skal være tilknyttet en kontaktperson for at gemme ordren. Til forskel fra når du opretter en kontaktperson ifm. en aktivitet, så er både telefonnummer og e-mail obligatoriske felter. Det betyder, hvis en eksisterende kontaktperson ikke er oprettet i Virego med telefonnummer og e-mail, vil du blive bedt om at udfylde disse felter. Du trykker på feltet kontaktperson, udfylder de nødvendige felter og trykker ‘gem’ i venstre hjørne.

Er der kun én kontaktperson på virksomheden, vil Virego automatisk vælge denne. Er der flere kontaktpersoner på virksomheden, vil du - ved at trykke på feltet kontaktperson - blive bedt om at vælge hvilken kontaktperson, du vil benytte. Vil du redigere eller tilføje oplysninger på en given kontaktperson, kan du klikke på kontaktpersonen og vælge ‘rediger’ i højre hjørne.

Er der ikke en kontaktperson tilknyttet virksomheden i forvejen, skal du tilføje kontaktpersonen. Du klikker på feltet kontaktperson, udfylder felterne og trykker gem.

Se billeder i afsnit 10.1.4 ‘Knyt en kontaktperson til en aktivitet’

##### Tovholder

Tovholder er ordrens tovholder fra jobcentret. Det er muligt at overgive en ordre til en kollega, ved at vælge sin kollegas navn i feltet tovholder. 
[![Ændring af tovholder på en ordre](/virego-guide/assets/video-billeder/Ændring%20af%20tovholder%20på%20en%20ordre.jpg)](https://vimeo.com/456081147 "Ændring af tovholder på en ordre")
##### Antal ønskede kandidater

Antal ønskede kandidater er det antal kandidater tovholderen ønsker knyttet til ordren. Feltet her skal til forveksling ikke betyde, hvor mange medarbejdere virksomheden skal bruge i den konkrete funktion. I de tilfælde hvor virksomheden skal bruge flere medarbejdere til samme funktion, er det nødvendigt at oprette én ordre pr. medarbejder. Brug i de tilfælde funktionen ‘Kopier til ny’. Læs mere i 
punkt 16.1.1 ‘Kopier til ny’

##### Delt med JobAG

Når du opretter en ordre, er den som udgangspunkt intern. Du har mulighed for at dele din ordre med JobAG/Jobnet for Arbejdsgivere. Det betyder, at du offentliggør jobordren, og deler den med alle Danmarks jobcentre. Klik af ved feltet ‘Delt med JobAG’. Du vil blive bedt om at udfylde tre ekstra felter:

Ønsker virksomhedens kontaktperson notifikationer?

Hvem er ansvarligt jobcenter?

Hvilken rekrutteringsalliance er primære formidlere?

Du har mulighed for at konvertere en eksisterende ordre fra intern til JobAG. Du går ind på ordren enten via virksomheden eller via ordrelisten og klikker på ‘Konverter til JobAG’. 

[![Konverter intern ordre til JobAG ordre](/virego-guide/assets/video-billeder/Konverter%20intern%20ordre%20til%20en%20JobAG%20ordre.jpg)](https://vimeo.com/456081147 "Ændring af tovholder på en ordre")

## Rejsetidsfilter

REJSETIDSFILTER aktiveres når din søgning er nede på maximalt 10.000 resultater. 
Du kan udsøge jobordrer, der ligger indenfor den specifikke rejsetid, borgeren kan bevæge sig fra sin adresse. Du klikker på ikonet uret, som er placeret i venstre hjørne ved siden af fritekstsøgning. Du udfylder felterne og klikker på ANVEND. Listen vil nu være filtreret med de jobordrer, der er relevante. Det er muligt at se jobordrerne på et kort, ved at trykke på ikonet landkort i venstre hjørne.

Du skal indtaste følgende oplysninger:

- Transportmiddel: Hvilket transportmiddel skal borgeren benytte
- Indtast adresse: Fra hvilken adresse skal borgeren begynde sin rejse 
- Rejsetid: Hvor mange minutter må borgerens rejsetid være – 30 min., 60., eller 90 min. 
- Ankomst: Du kan benytte ankomsttidspunkt, når borgeren skal bruge offentlig transport, da denne beregning udføres i Rejseplan.dk 

Du lukker REJSETIDSFILTER ved at klikke på ikonet uret igen.

Du stopper din søgning i REJSETIDSFILTER ved at rykke på landkortet. Du kan derefter lave en ny søgning eller lukke REJSETIDSFILTER. 

Din søgning i REJSETIDSFILTER bliver ikke gemt, når du klikker ind på en ordre og tilbage til listen igen. 

[![Rejsetidsfilter søg efter ordre](/virego-guide/assets/video-billeder/Rejsetidsfilter%20-%20Søg%20efter%20ordre.jpg)](https://vimeo.com/456081537 "rejsetidsfilter søg efter ordre")


## Fritekstsøgning
Du kan søge i fritekstfeltet ved at klikke på ikonet forstørrelsesglas i venstre hjørne. Her kan du søge efter:

- Status
- Type
- Titel
- Arbejdssted 
- Virksomhed
- Og du kan søge i beskrivelsesfeltet

Du sletter din søgning i fritekstfeltet ved at trykke på krydset i højre hjørne. Du lukker fritekstsøgningen ved at klikke på forstørrelsesglasset igen. 

## Filtersøgning

Du kan filtrere i listen af ordrer ved at klikke på ikonet tragten i venstre hjørne. 

Her kan du filtrere efter:

- Favoritter: Find de ordrer, du har sat favoritstjerne ved
- Delt med JobAG: Find de ordrer, som er delt med Jobnet for Arbejdsgivere 
- Interne ordrer: Dette filter vil være sat til som standard. Du kan klikke det fra hér
- Vis ordrer med overskredet deadline 
- Tovholder: Find de ordrer, hvor du eller dine kollegaer er tovholder
- Status: Dette filter vil som standard være sat til at vise åbne ordrer. Klik ind og vælg en anden status
- Type: Du kan filtrere efter jobtype fx: praktik, løntilskud eller ordinær ansættelse 
- Primære formidlere: Find de ordrer, hvor jeres eller jeres kollega jobcentre er ansvarligt jobcenter
- Kun ordre med mine kandidater: Find de ordrer, hvor du har knyttet kandidater på 
- Timer pr. uge: Find ordrer efter hvor mange timer borgeren kan arbejde

Nederst i filterboksen kan du fastholde dit filter, nulstille til fastholdt filter eller nulstille filtret helt. Du lukker filterboksen ved at trykke på krydset i boksens højre hjørne.

## Fra kort til listevisning og tilbage igen

Du kommer fra listevisning til landkortet ved at klikke på ikonet landkort i venstre hjørne. På samme måde kommer man fra kortet og tilbage til listevisningen, ved at klikke på ikonet punktopstilling i venstre hjørne. 
[![Fra kort til liste og tilbage igen](/virego-guide/assets/video-billeder/Fra%20kort%20til%20liste%20og%20tilbage%20igen.jpg)](https://vimeo.com/455796576 "fra kort til liste og tilbage igen")

## Grøn, gul og rød

Hver ordre er markeret med en farve ude i venstre side. Farverne grøn, gul og rød. Farverne indikerer, hvor langt ordren er i sin proces mod at blive afsluttet.

Grøn: Åbne ordrer, hvor deadline ikke er overskredet for at knytte kandidater til

Gul: Åbne ordrer, hvor deadline for at knytte kandidater til er overskredet 

Rød: Afsluttede ordrer

## Print lister

Du kan printe listen af ordrer ved at klikke på ikonet download. Du får listen i et Excel ark, som du kan printe eller arbejde videre med.  
